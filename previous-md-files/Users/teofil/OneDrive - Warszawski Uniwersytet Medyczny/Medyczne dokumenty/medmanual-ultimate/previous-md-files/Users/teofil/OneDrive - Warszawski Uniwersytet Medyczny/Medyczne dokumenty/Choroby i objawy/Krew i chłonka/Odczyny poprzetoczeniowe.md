# Odczyny poprzetoczeniowe

To wszystkie reakcje niepożądane stwierdzane u **biorcy**, spowodowane podaniem krwi lub preparatu krwiopochodnego.

Zobacz: [Transfuzja krwi](../../Zabiegi/Transfuzja krwi.md).



## Klasyfikacja

### Odczyny natychmiastowe (w trakcie podawania preparatu lub do 24h)

1. immunologiczne
   1. Hemoliza wewnątrznaczyniowa
   2. Gorączkowy odczyn niehemolityczny
   3. Reakcje skórne
   4. Anafilaksja
   5. Zespół TRALI
2. Nieimmunologiczne
   1. Gorączka ze wstrząsem (zakażenie bakteryjne)
   2. Zastoinowa niewydolność krążenia
   3. Objawowa hemoliza spowodowana fizycznym/chemicznym uszkodzeniem krwinek



### Odczyny opóżnione

1. Immunologiczne
   1. Odpowiedź anamnestyczna na antygeny grupowe spoza układu AB0
   2. Choroba potransfuzyjna przeszczep przeciw gospodarzowi (TA-GvHD)
   3. Plamica poprzetoczeniowa (przeciwciala przeciwko płytkom)
2. Nieimmunologiczne
   1. Przeładowanie żelazem
   2. Transmisja chorób zakaźnych: [Zapalenie wątroby](../Wątroba/Zapalenie wątroby.md), {AIDS}, [Malaria](../Infekcje ogólne/Malaria.md)




## Odczyny natychmiastowe

### Immunologiczne

1. **[Hemoliza](./Niedokrwistości hemolityczne.md) wewnątrznaczyniowa** - niezgodność w grupach AB0. 1/25k przetoczonych jednostek KKCz. Odpowiadają za nią przeciwciała IgM anty-B i anty-B, oraz dopełniacz. Uwalnia się bardzo dużo hemoglobiny, białek i innych rzeczy z erytrocytów
2. **Gorączkowy odczyn niehemolityczny** – Najczęstszy odczyn poprzetoczeniowy. 15% wielokrotnych biorców. 1/100 jednostek KKCz i 1/30 jednostek KKP. Jest spowodowany antygenami przeciwko **antygenom płytkowym i leukocytarnym dawcy**, oraz działaniem cytokin, które uwalniają się z leukocytów dawcy przy przechowywaniu krwi. Jeżeli wystąpi 2 razy → następnym razem podajemy preparaty ubogoleukocytarne.
3. **[Pokrzywka](../Układ immunologiczny/Pokrzywka.md)** (reakcje skórne) – drugi co do częstości odczyn. 1/1000 jednostek wszystkich preparatów (w tym odczynie nie ma gorączki).
4. [Anafilaksja](../Układ immunologiczny/Anafilaksja.md) – związana z obecnością przeciwciał anty-IgA u osób z [wrodzonym niedoborem IgA](../Układ immunologiczny/Wrodzony niedobór IgA.md). Częstość 1/150k. Reakcja jest natychmiastowa: niepokój, dreszcze, pokrzywka, obrzęk głośni, skurcz oskrzeli, wymioty, bóle brzucha. U pacjentów ze stwierdzonym niedoborem IgA stosje się płukane preparaty (pozbawione osocza).
5. Zespół **TRALI** (transfusion related acute lung injury) – ostra potransfuzyjna niewydolność płuc. 1/10k jednostek wszystkich preparatów. Śmiertelność aż. 10%. Przyczyną jest reakcja przeciwciał dawcy z antygenami HLA biorcy, lub reakcja przeciwciał biorcy z antygenami leukocytów biorcy, co powoduje aktywację dopełniacza. Agregaty leukocytów zatykają kapilary płucne i uszkadzają ich śródbłonek zwiększając przepuszczalność. Powoduje to obrzeknięcie płuc.Objawy 1-6h po przetoczeniu. Objawy: niekardiogenny obrzęk płuc – nagła duszność, umiarkowana gorączka, dreszcze, tachykardia, spadek ciśnienia tętniczego krwi. W celu diagnostyki należy koniecznie wykonać RTG płuc.


#### Nieimmunologiczne

1. **Gorączka ze wstrząsem** – zakażenie bakteryjne. W przypadku preparatów krwinek czerwonych (temp. 2-6*C) → {Yersinia enterocolitica} i {Pseudomonas spp}. Preparaty płytkowe (temperatura pokojowa) → {Staphylococcus spp}, {Streptococcus spp}, {Escherichia coli}. 1/31k KKCz. Śmiertelność jest bardzo wysoka. Objawy, jak dla [sepsy](../Infekcje ogólne/Sepsa.md).
2. **Zastoinowa niewydolność krążenia** – jeżeli przetoczono zbyt dużą objętość krwi, lub przetoczono ją zbyt szybko. Predysponuje do niej [niewydolność krążenia](../Serce i naczynia/Niewydolność krążenia.md).
3. **Fizyczne/chemiczne uszkodzenie krwinek → objawy [hemolizy](./Niedokrwistości hemolityczne.md)**. Np. podgrzewanie preparatu/zamrażanie, niewłaściwe przechowywanie powodują uszkodzenie krwinek i objawy charakterystyczne dla hemolizy. Główne powikłania, to [niewydolność nerek](../Nerki i układ moczowy/Niewydolność nerek.md) i zaburzenia rytmu serca związane z [hiperkaliemią](../Gospodarka w-e i k-z/Hiperkaliemia.md).



## Odczyny późne

### Immunologiczne

1. **Odpowiedź anamnestyczna (wtórna)** – to odpowiedź na antygeny krwinek spoza układu AB0. 1/2500 KKCz. Spowodowana przeciwciałami IgG przeciwko: Kell, Rh, Duffy, Kidd. Często nie występuje aktywacja dopełniacza. Zwykle [hemoliza](./Niedokrwistości hemolityczne.md) jest pozanaczyniowa (wątroba/śledziona) i stwierdzana dopiero po 2-14 dniach. Najczęściej u wielokrotnych biorców i kobiet będących wcześniej w ciąży.
2. **TA-GvHD** (choroba potransfuzyjna przeszczep przeciw gospodażowi). Jest spowodowana przetoczeniem żywych limfocytów od dawcy, biorcy z osłabionym układem immunologicznym. Limfocyty T dawcy proliferują i naciekają narządy. Zachodzi najczęściej, jeżeli dawcy są spokrewnieni. Zaczyna się 2-50 dni po przetoczeniu. Objawy, to: wysypka skórna, erytrodermia, [biegunka](../Przewód pokarmowy/Biegunka.md), nudności, [wymioty](../Przewód pokarmowy/Wymioty.md), uszkodzenie wątroby, [pancytopenia](./Pancytopenia.md) i infekcje. Śmiertelność jest bardzo wysoka: 90% w ciągu 3 tygodni od pojawienia się objawów.
3. **Plamica poprzetoczeniowa** – spowodowana przeciwciałami przeciwko antygenom na płytkach (głównie przeciwciała anty-HPA1a). 5% populacji nie posiada tego antygenu i ich dotyczy problem. W tej sytuacji dochodzi nie tylko do niszczenia przetoczonych płytek krwi, ale także własnych. Początek objawów stwierdza się po 7-10 dniach od transfuzji płytek. Objawy: skaza skórna i śluzówkowa, krwawienia, znacznie nasilona [małopłytkowość](../../Badania/Laboratoryjne/Płytki krwi (PLT).md). Po ok. 3 tygodniach dochodzi do samoistnej remisji.



### Nieimmunologiczne

1. **Przeładowanie żelazem** – spowodowane licznymi i częstymi przetoczeniami krwinek pacjentom, u których zachodzi nasilona [hemoliza](./Niedokrwistości hemolityczne.md). 1 jednostka KKCz to ok. 200mg [żelaza](../../Badania/Laboratoryjne/Markery gospodarki żelazowej.md). U wieloktotnych biorców (np. chorzy na [anemię hemolityczną](./Niedokrwistości hemolityczne.md), [aplazję spziku](./Aplazja szpiku.md)) żelazo odkłada się w narządach wewnętrznych: wątrobie, sercu, gruczołach endokrynnych.
2. Transmisje chorób zakaźnych: {Zapalenia wątroby}, {AIDS}, {Zakażenia pierwotniakami}.


##Linkujące do tej strony

[links]

- [Transfuzja krwi](../../Zabiegi/Transfuzja krwi.md)


[/links]
!tag:
~

