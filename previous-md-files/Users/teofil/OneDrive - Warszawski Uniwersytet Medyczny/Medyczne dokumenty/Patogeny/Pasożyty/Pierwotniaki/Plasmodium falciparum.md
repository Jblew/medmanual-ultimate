#Plasmodium falciparum



> [Pasożyty](../../../Choroby i objawy/Infekcje ogólne/Choroby pasożytnicze.md) > [Pierwotniaki](./Pierwotniaki.md) > [Sporowce](./Sporowce (apicomplexa).md) > [Plasmodium spp](./Plasmodium spp.md) > P. falciparum
>
> Chorobotwórczość: [pasożyt krwi](../Pasożyty krwi i limfy.md): malaria złośliwa trzeciaczka

P. falciparum powoduje złośliwą trzeciaczkę (**=malaria tropikalna)**



## Epidemiologia

Prawie tylko w okolicach tropikalnych i podzwrotnikowych. Częsta jest koinfekcja z HIV.



## Patofizjologia

Wszystkie plasmodia są przenoszone przez [komara](../../Stawonogi/Komary.md) Anopheles, który wprowadza ze śliną inwazyjne sporozoity. Cykl jest taki, jak dla wszystkich [Plasmodium spp](./Plasmodium spp.md). P. falciparum nie wytwarza hypnozoitów.

P. falciparum zaraża wszystkie erytrocyty (i młode i stare). Podobnie, jak P. malariae nie wytwarza hypnozoitów. Powoduje najgroźniejsze zakażenia.

![Zrzut ekranu 2017-01-22 o 22.46.07](img/1_Zrzut ekranu 2017-01-22 o 22.46.07.png)

W przeciwieństwie do pozostałych - p. falciparum rozmnaża się bardzo szybko i w krótkim czasie. Z 1 schizonta w wątrobie powstaje 40k merozoitów, a w erytrocycie do 36 merozoitów. Poza tym, merozoity atakują wszystkie erytrocyty. Bez wzblędu na wiek, czy obecność antygenu Duffy.

Sekwestracja krwinek czerwonych zawierających schizont powoduje agregację krwinek, tworzenie rozet, przyleganie do śródbłonka i zatory → [mikroangiopatia](../../../Choroby i objawy/Serce i naczynia/Mikroangiopatia.md).



## Objawy kliniczne

Ma najkrótszy okres wylęgania: 7-10 dni. Po tym czasie najpierw [dreszcze](../../../Choroby i objawy/Objawy ogólne/Dreszcze.md) i [gorączka](../../../Choroby i objawy/Objawy ogólne/Gorączka.md) są codzienne, a potem co 36-48h, więc powstajetrzeciaczka. Jest nazywana złośliwą, bo choroba rozwija się piorunująco.

Symptomy są rozszerzone o nudności, wymioty i biegunki. 

Spośród malarii – P. falciparum (złośliwa trzeciaczka) najczęściej prowadzi do śmierci → powoduje [zatory naczyń](../../../Choroby i objawy/Serce i naczynia/Zator naczyń.md).



### Malaria mózgowa

Jest to najczęstsza inwazja złośliwej trzeciaczki. Prowadzi do [zatoru naczyń](../../../Choroby i objawy/Serce i naczynia/Zator naczyń.md) przez pigment malaryczny → [śpiączka](../../../Choroby i objawy/Układ nerwowy/Śpiączka.md) i [zgon](../../../Choroby i objawy/Objawy ogólne/Zgon.md).



### Gorączka blackwater

Jest to ostra [niewydolność nerek](../../../Choroby i objawy/Nerki i układ moczowy/Niewydolność nerek.md), martwica cewek i [zespół nerczycowy](../../../Choroby i objawy/Nerki i układ moczowy/Zespół nerczycowy.md) spowodowane wewnątrznaczyniową [hemolizą](../../../Choroby i objawy/Krew i chłonka/Niedokrwistości hemolityczne.md) w zarażeniu przez P. falciparum.



## Porównanie kliniczne [Plasmodium spp](./Plasmodium spp.md)

|                                          | [P. vivax](./Plasmodium vivax i ovale.md) | [P. ovale](./Plasmodium vivax i ovale.md) | [P. malariae](./Plasmodium malariae.md) | [P. falciparum](./Plasmodium falciparum.md) |
| ---------------------------------------- | ---------------------------------------- | ---------------------------------------- | --------------------------------------- | ---------------------------------------- |
| Okres inkubacji (dni)                    | 10-17                                    | <--                                      | 18-40                                   | 8-11                                     |
| Podwyższona temperatura                  | codziennie, nieregularna                 | <--                                      | Regularnie co 72h (czwartaczka)         | Codziennie, ciągła, ustępująca           |
| Okresowość napadów (h)                   | 48h                                      | 48h                                      | 72h                                     | 36-48h                                   |
| Napady początkowe – ciężkość i czas trwania | Umiarkowane/ciężkie – 10h                | łagodne – 10h                            | Umiarkowane/ciężkie – 11h               | Ciężkie – 16-32h                         |
| Czas trwania nieleczonych napadów        | 3-8tyg                                   | 2-3 tyg                                  | 3-24tyg                                 | 2-3tyg                                   |
| Czas trwania nieleczonej choroby         | 5-7 lat                                  | 1 rok                                    | 20 lat                                  | 6-7 miesięcy                             |
| Maksymalna parazytemia                   | 20k / ml                                 | <--                                      | <--                                     | 500k / ml                                |
| [Anemia hemolityczna](../../../Choroby i objawy/Krew i chłonka/Niedokrwistości hemolityczne.md) | często                                   | rzadko                                   | często                                  | bardzo często                            |
| [Zajęcie OUN](../../../Choroby i objawy/Układ nerwowy/Zapalenie mózgu.md) | rzadko                                   | <--                                      | <--                                     | często                                   |
| Zmiany w nerkach                         | rzadko                                   | rzadko                                   | bardzo często                           | rzadko                                   |
| Nawroty                                  | tak                                      | tak                                      | -                                       | -                                        |



## Diagnostyka

Zobacz: [Plasmodium spp](./Plasmodium spp.md).



### Obraz w rozmazie krwi

Inwacje są intensywne: > 5% krwinek. Dlatego stanowią bezpośrednie zagrożenie życia. W jednej krwince może być kilkanaście pierścieni.

![p_falciparum_morfo](img/1_p_falciparum_morfo.jpg)



## Leczenie

Zobacz w: [Plasmodium spp](./Plasmodium spp.md). Należy pamiętać, że jest dużo szczepów P. falciparum chlorochinoopornych. Z powodu lekooporności wraca się do naturalnych leków:

- Chinina (z Cinchona officinalis)
- Artemisin (z Artemisia annua)



##Linkujące do tej strony

[links]

- [Plasmodium falciparum]()

- [Plasmodium malariae](./Plasmodium malariae.md)

- [Plasmodium spp (zarodziec malarii)](./Plasmodium spp.md)

- [Plasmodium vivax i ovale](./Plasmodium vivax i ovale.md)

- [Porównanie tabelaryczne pasożytów](../../Porównanie tabelaryczne pasożytów.md)

- [Komary](../../Stawonogi/Komary.md)


[/links]
!tag: p. falciparum
~

